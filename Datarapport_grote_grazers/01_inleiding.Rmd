<!-- hier komt de inhoudstafel bij pdf -->
\mainmatter

# Inleiding

Extensieve, vrije begrazing wordt veel toegepast in natuurbeheer, maar er is nog weinig gedetailleerd inzicht in het terreingebruik van dieren in tijd en ruimte. Worden bepaalde zones op specifieke momenten intensief gebruikt of juist vermeden? Vertonen kuddes een dagelijks patroon, en verandert dit patroon met de seizoenen? Om zulke vragen te beantwoorden, onderzochten we het terreingebruik van verschillende vrijlopende kuddes grote grazers in 11 (half)open natuurgebieden van zes verschillende ecosysteemtypes (zie Figuur X). 

Dit rapport maakt deel uit van een breder onderzoek in een reeks referentiegebieden met begraasde mozaïeklandschappen gericht op het verzamelen van data en praktijkkennis ter ondersteuning van beheer- en beleidsbeslissingen. Een belangrijke doelstelling is inzicht krijgen in de ontwikkeling van de vegetatiestructuur in tijd en ruimte, de invloed van verschillende factoren daarop, en de mogelijkheden om deze ontwikkelingen te voorspellen en te sturen. In dit kader is kennis over het terreingebruik van kuddes grote grazers van cruciaal belang.

Dit datarapport maakt deel uit van een ruimer onderzoeksproject dat het functioneren van begraasde natuurgebieden in kaart brengt (link en referentie). Het project bouwt aan een permanent meetnet en ontwikkelt instrumenten om natuurbeheer duurzaam en wetenschappelijk onderbouwd te ondersteunen. Grote grazers worden steeds vaker ingezet als vorm van procesbeheer. Hun invloed op open natuur is groot, maar tegelijk nog onvoldoende gekend. Daarom onderzoeken we hoe kuddes hun leefgebied gebruiken en welke rol dit speelt bij het behalen van natuurdoelen. Dit rapport vormt een eerste stap: het brengt het terreingebruik van de grazers in detail in beeld.

In 12 (half)open natuurgebieden volgen we kuddes op met GPS-halsbanden. Zo analyseren we zowel de ruimtelijke en temporele spreiding van hun aanwezigheid, als de verdeling van posities over verschillende biotooptypes. Per project noteren we ook begrazingskenmerken zoals seizoenaliteit, aantallen, soorten en begraasde oppervlakte. De graasdruk drukken we uit in grootvee-eenheden per hectare per jaar en in graasdagen per hectare per jaar (één dier = één graasdag). Sommige projecten combineren soorten (runderen, paarden, pony's, schapen of geiten), gelijktijdig of na elkaar, om meer structuurvariatie te creëren. Omdat het terreingebruik per soort verschilt en halsbanden kunnen uitvallen (bijvoorbeeld door lege batterijen), rusten we kuddes bij voorkeur uit met minstens twee toestellen per soort.

Voor dit rapport baseren we ons op positiegegevens verzameld tussen 2020 en 2025. Daarbij maken we gebruik van twee types halsbanden van de merken Digitanimal en Sensolus. Om vertekening door onnauwkeurigheden in GPS-metingen te vermijden – die onder meer veroorzaakt kunnen worden door vegetatie, bewolking of zonneactiviteit – analyseren we de data op een raster van 40 x 40 m. Deze resolutie sluit goed aan bij de schaal van de Biologische Waarderingskaart, waarin habitats minimaal 400 m² beslaan.

Op basis van dit raster maken we intensiteitskaarten (“heatmaps”) die het relatieve gebruik van terreindelen tonen als een gradiënt van afwezig tot hoog. Daarnaast koppelen we elke positie aan een biotooptype en rapporteren we het seizoensgebonden biotoopgebruik in staafdiagrammen. Omdat we meestal maar enkele dieren per kudde kunnen volgen, nemen we aan dat de rest van de kudde de terreinen op dezelfde manier gebruikt. Deze aanname wordt ondersteund door veldobservaties vooral wanneer we het terreingebruik over één of meerdere dagen bekijken. Soms splitsen kuddes echter tijdelijk op, of kunnen niet alle diersoorten gevolgd worden, waardoor de analyse een benadering is van het werkelijke gebruik.

Voor de seizoensanalyses gebruiken we de meteorologische seizoenen: lente (maart–mei), zomer (juni–augustus), herfst (september–november) en winter (december–februari). Door gegevens van meerdere jaren samen te nemen, kunnen we ontbrekende data compenseren en krijgen we een robuuster beeld van hoe de kuddes terreinen gebruiken en welke biotopen ze prefereren.

Voor onze analyses gebruiken we alleen posities binnen de begrazingsrasters en een buffer van 40 m, om geen posities aan de draad onterecht uit te sluiten waardoor de graasdruk in die zones onderschat zou blijven. Alle X- en Y-posities worden in een databank opgeslagermn in het standaard geografisch coördinatensysteem voor Belgie, Lambert Belge 72.


De vrijlopende kuddes grote grazers worden gemonitord met halsbanden met een GNSS-ontvanger (Global Navigation Satellite System), die elke 30 minuten een X- en Y-positie registreren. Posities kunnen tot 10 m afwijken. We werken deze onnauwkeurigheid weg door de data te vertalen naar een raster van 40×40 m en gebruiken we BWK-polygonen van minimaal 400 m².

Dit rapport maakt gebruik van gegevens verzameld in de jaren 2020, 2021, 2022, 2023 en 2024.

We analyseerden het biotoopgebruik in elk seizoen en in elk jaar. We groepeerden de verschillende BWK-types binnen overkoepelend biotooptypes in functie van de analyse. Vervolgens werd op basis van ruimtelijke overlap elke geregistreerde positie aan een biotoopgroep gekoppeld. Gezien BWK-polygonen minimaal 400 m² tot enkele hectaren groot zijn, zijn de posities voldoende nauwkeurig om deze oefening te doen.

Toekomst: deze informatie te combineren met structuurvariatie om inzichten te krijgen in processen zoals verruiging, verbossing, voedselvoorkeuren en seizoenseffecten, en kunnen habitatgebruik en kuddegedrag helpen voorspellen hoe vegetatie zich ontwikkelt.

Een concreet voorbeeld van de broncode van dergelijk rapport vind je op https://github.com/inbo/inbomd_examples onder het mapje `source/inbo_rapport`.
Hoe zo een rapport er finaal uit kan zien, vind je op https://inbo.github.io/inbomd_examples.
