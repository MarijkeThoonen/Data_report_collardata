De Zwinduinen (222 ha, beheerd door ANB) omvatten in het noorden een reliëfrijk duingebied en in het zuiden een voormalige zandige strandvlakte (de ‘Kleine Vlakte’) met overgang naar een zone met kleiige polder.
Er zijn 4 verschillende begrazingsgebieden aanwezig: zwinduinen noord, de 'Far West', de 'Kleine Vlakte' en de zone rondom de broedeilanden (zone C) met een gezamenlijke oppervlakte van 120 ha.
Er grazen Schotse Hooglandrunderen, Shetland pony’s, Konikpaarden, schapen en geiten.

Doelstelling van de begrazing is net zoals in de overige duingebieden het terugdringen van struweel en (gras)ruigte en het openhouden van ontstruweelde zones.
Binnen de begraasde zone werd ongeveer 15 ha bos en struweel gekapt.
Het beheer van de Kleine Vlakte werd in 2020 bijgesteld omdat werd vastgesteld dat de duingraslanden onvoldoende verschraalden onder begrazing.
Sedertdien worden grote stukken bijkomend gemaaid (met nabegrazing).

