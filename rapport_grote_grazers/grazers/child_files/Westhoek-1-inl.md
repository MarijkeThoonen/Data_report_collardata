De Westhoek (340 ha, beheerd door ANB) bestaat uit een complex van duinstruweel en -bos, droge duingraslanden, vochtige duinvalleien en stuivende duinen die in mozaïek voorkomen en samen zijn ingerasterd.
Tijdens de tweede helft van de 20ste eeuw is het struweel sterk uitgebreid ten koste van de open duinhabitats.
Stopzetting van het historisch gebruik als graasgebied is hiervan een belangrijke oorzaak.
De voorbije decennia treedt ook een sterke fixatie op van stuivende duinen.
De begrazing werd opgestart vanaf 1997 en heeft vandaag een noordelijk, een zuidelijk blok en oostelijk blok.
Er worden zowel Konikpaarden, Schotse hooglandrunderen als Shetland pony’s ingeschaard en tijdelijk werd er ook begraasd door ezels.

Initiële doelstelling van de begrazing was het aanpakken van vergrassing (vooral met duinriet), verruiging en verstruweling.
Het overkoepelende beheer van bos, struweel, grasland en open duin richt zich op het behoud van biodiversiteit, herstel van verstuiving en ondersteuning van doelsoorten.
Het begrazingsproject heeft als voornaamste doel het behoud en herstel van duinnatuur door gecontroleerde begrazing.
Zo'n 50 ha truweel en bos werden, in verschillende fasen, ook machinaal verwijderd.
Hiermee ontwikkelt zich in het gebied een zeer rijke vegetatiestructuur gaande van kaal zand tot bos.
De grazers spelen hierin een cruciale rol.
Toch blijken ze niet in staat om de verstruweling tegen te houden en blijft aanvullend machinaal beheer nodig om de kenmerkende open habitats in stand te houden.

In de Westhoek monitoren we het terreingebruik in twee begrazingsrasters: Westhoek Noord (81 ha) en Westhoek Zuid (54 ha) (zie figuur \@).
In het zuidelijke raster graasden in de periode 2021-2023 één kudde Shetland-pony’s van 4 dieren, één kudde Konik-paarden van 5 dieren en één kudde Schotse Hooglandrunderen van 6 dieren.
In het noordelijk deel graasden in die periode twee kuddes Konik-paarden van 7 en 4 dieren.
Westhoek Noord en Westhoek Zuid waren tot oktober 2023 enkel verbonden in de winterperiode.
Vanaf dan werden de graasgebieden permanent verbonden.
Tesamen begraasden 17 paarden, 4 Shetlandpony's en 10 Schotse hooglandrunderen het ééngemaakte graasblok in 2024 en 2005.
De deelkuddes paarden bleven bestaan.

Dit resulteert in een gemiddelde graasdruk van xx in WHN, xx in WHZ grootvee-eenheden per ha per jaar.
Het gaat om circa xx graasdagen per hectare per jaar.

